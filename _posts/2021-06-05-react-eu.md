---
layout:     post
title:      "REACT EU: Další selhání vlády, tentokrát snad s dobrým koncem"
date:       2021-06-05
categories: regiony
comments:   true
tags:       [regiony, Piráti]
img:        react-eu.png
author:     Ondřej Profant
---

Těžce zkoušený systém zdravotnictví v ČR dostal další ránu. Ředitelé nemocnic se v oficiálních pokynech ministerstva dočetli, že pokud chtějí evropské dotace na obnovu, tak mají trénovat dvojklik. Naštěstí to vypadá, že věc bude mít dobrý konec. Jak to tedy bylo?

<!--more-->

Na problém upozornil jako první server [Seznam Zprávy](https://www.seznamzpravy.cz/clanek/do-nemocnic-se-rozdeli-18-miliard-z-bruselu-kdo-klikne-rychleji-vyhraje-152738). 1. 5. Novinář Radek Nohl přinesl neuvěřitelnou citaci přímo z oficiálních instrukcí ministerstva pro místní rozvoj:

> "Rozhodující může být nejen vteřinové podání, ale i mikrosekundové podání. Pokud budete klikat ve 13:59, systém vám pošle hlášení, že ještě není možné žádost podat, než toto vyřešíte, ztratíte vteřinu a projekt nepodáte včas. Začít tedy přesně ve 14:00. Doporučuji secvičit postřeh a rychlost u časomíry, která je vázána na světový čas a trénovat dvojklik."

Hned ve čtvrtek 6. 5. jsem proto interpeloval paní ministryni Dostálovou (bohužel nepřítomnou). Mimo jiné jsem ji upozornil, že vlastně o žádný klikací závod jít nemusí. Známe totiž z minulosti případy, kdy IT systém pro dotace šel obejít jednoduchým počítačovým programem - šlo o takzvané kotlíkové dotace. Takže tu žádost nepodával člověk, ale počítač. A ten byl samozřejmě nejrychlejší.

<iframe width="560" height="315" src="https://www.youtube.com/embed/EhW2EYVfcZ8" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Moje obava se ale potvrdila. Začaly se u nás shromažďovat informace od samotných nemocnic, že některé z nich skutečně “neklikaly”, ale najaly si na to specializovanou firmu. Jasný důkaz přinesla Olga Richterová na svém twitteru. Je přitom dost dobře možné, že tato firma měla nějakou smlouvu s dodavatelem IT systému pro zakázky, aby měla jistotu výhry. Něco takového by ale nebylo možné zjistit, jelikož se bavíme o dvou soukromých firmách, které samozřejmě žádné smlouvy zveřejňovat nemusí.

<blockquote class="twitter-tweet"><p lang="cs" dir="ltr">Některým nemocnicím, které neuspěly v klikačce o miliardy, přišel mail. Firma jim nabídla služby do dalších klikacích výzev s tím, že do této alokace úspěšně dostala 6 projektů. <br>Prostě Národní investiční plán ČR a <a href="https://twitter.com/AndrejBabis?ref_src=twsrc%5Etfw">@AndrejBabis</a> v praxi?<br>Řešíme dál!<br>Teď na výboru zdravotním. <a href="https://t.co/DUY1Z5nfBL">pic.twitter.com/DUY1Z5nfBL</a></p>&mdash; Olga Richterová - poslankyně za Piráty (@olgarichterova) <a href="https://twitter.com/olgarichterova/status/1392930826896224258?ref_src=twsrc%5Etfw">May 13, 2021</a></blockquote>

Výsledkem “klikačky” byla extrémní nerovnoměrnost v úspěšnosti jednotlivých krajů. Například nemocnice v Libereckém a Ústeckém kraji skončily se všemi svými žádostmi “pod čarou”. Rozhodovala prý i vzdálenost od serverů firmy Tesco SW, která IT systém pro rozdělování dotací provozuje. Není bez zajímavosti, že nemocnice tehdejšího ministra zdravotnictví Petra Arenbergera patřila mezi ty úspěšné.

V reakci byla svolána mimořádná [105. schůze poslanecké sněmovny](https://www.psp.cz/eknih/2017ps/stenprot/105schuz/index.htm). A výmluvy paní ministryně Dostálové skutečně byly mimořádné. Na možnost obcházení automatickými programy reagovala tak, že “podmínky dotace to zakazují”. Zákaz je ale k ničemu, pokud jej ministerstvo není schopno vymáhat (a já jsem přesvědčen, že není).

<blockquote class="twitter-tweet"><p lang="cs" dir="ltr">Jste si jistá, paní ministryně? Těch vašich 23 kritérií jsou pouze formální podmínky ANO/NE.<br><br>Dotační výzva naopak jasně říká, že věcné hodnocení nebude prováděno. <a href="https://t.co/uuI18K5NHR">pic.twitter.com/uuI18K5NHR</a></p>&mdash; Ondřej Profant (@ondrej_profant) <a href="https://twitter.com/ondrej_profant/status/1392069516658622464?ref_src=twsrc%5Etfw">May 11, 2021</a></blockquote> <script async src="https://platform.twitter.com/widgets.js" charset="utf-8"></script> 

Paní ministryně také argumentovala, že se projekty budou hodnotit podle 23 kritérií a až v případě rovnosti bodů bude zohledněn čas. To zní na první pohled rozumně. Já jsem si ale nastudoval text samotné výzvy, u které je všech těch 23 kritérií jen v podobě ANO/NE. Naopak je tam jasně uvedeno, že věcné hodnocení prováděno nebude. 

## Konec dobrý, všechno dobré?

Nakonec mám ale od hejtmanů a od zaměstnanců nemocnic pozitivní zpětnou vazbu, že snad dojde k nápravě. Náš tlak tedy přinesl ovoce. Zde musím zmínit velkou pomoc Pirátů z krajů zvláště pak Hanky Hajnové, stejně tak hejtmana za STAN Martina Půty a i dalších opozičních politiků jako například Vlastimila Válka z TOP 09. Ministerstvo zasedlo s kraji k jednacímu stolu a domluvilo navýšení alokace kritizované výzvy, aby se dostalo na co nejvíce žadatelů, a úpravu podmínek pro výzvy následující.

<iframe width="560" height="315" src="https://www.youtube.com/embed/bsliXa9jivw" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Jde ale jen o dílčí vítězství, hlubší problémy rozdělování dotací zůstavají: Uživatelsky nepřívětivý IT systém [MS 2014 +](https://mseu.mssf.cz/) pro rozdělování dotací, nepřiměřená administrativní zátěž nebo špatná komunikace ministerstva vůči žadatelům. Jde přitom o stovky miliard korun, které mohou zlepšit život v Česku a modernizovat naši ekonomiku. Anebo taky ne.

Věřím, že po volbách se zbavíme i neuvěřitelného střetu zájmů Andreje Babiše a že se nevalná pověst rozdělování evropských dotací konečně zlepší.
